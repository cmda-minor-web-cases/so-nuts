# So Nuts

![So Nuts](https://www.hva.nl/binaries/threecolumnlandscape/content/gallery/subsites/urban-vitality/nieuws/go-nuts/gepensioneerde-man-etend-op-bank.jpeg)

## Inhoudsopgave
  * [Beschrijving](#beschrijving)
  * [Opdrachtgever](#opdrachtgever)
  * [Design challenge](#design-challege)
  * [Data](#data)
  * [Planning](#planning)
  * [Licentie](#licentie)

## Beschrijving
Wanneer mensen met pensioen gaan verandert er veel, ook hun eet- en beweeggewoontes. Vaak worden mensen na hun pensioen zwaarder. Dit extra gewicht is met name vetmassa, terwijl de spiermassa juist afneemt. 
eHealth (zoals applicaties en wearables) is een veel belovende methode om een gepersonaliseerde en aantrekkelijke leefstijlinterventie aan te bieden aan een grote groep mensen, terwijl de kosten laag blijven. Momenteel ontbreekt het aan effectieve, duurzame eet-en beweeginterventies voor mensen die met pensioen gaan.
Het project SO-NUTS richt zich op het ontwikkelen van een digitale tool voor mensen die met pensioen gaan. Het doel van deze tool: het stimuleren van een duurzaam beweeg- en voedingspatroon. 
Bron: [https://www.hva.nl/urban-vitality/gedeelde-content/projecten/voeding-en-beweging/so-nuts.html?origin=p32fLdrhRlKJRVYhxeXQ5w](https://www.hva.nl/urban-vitality/gedeelde-content/projecten/voeding-en-beweging/so-nuts.html?origin=p32fLdrhRlKJRVYhxeXQ5w)

## Opdrachtgever
SO-NUTS is een Europese samenwerking tussen experts op het gebied van voeding, beweging, eHealth, sarcopenie, obesitas en sarcopene obesitas. Met SO-NUTS leveren onderzoekers een belangrijke bijdrage aan (internationale) kennis over het voorkomen van sarcopene obesitas bij een steeds groter wordende groep ouderen.
Binnen de HvA wordt SO-NUTS uitgevoerd in de onderzoeksgroep ‘Mensen in Beweging’. Mensen in Beweging is een samenwerking tussen drie HvA-faculteiten: Gezondheid (FG), Bewegen Sport en Voeding (FBSV) en Digitale Media en Creatieve Industrie (FDMCI).
Bron: [https://www.hva.nl/urban-vitality/gedeelde-content/projecten/voeding-en-beweging/so-nuts.html](https://www.hva.nl/urban-vitality/gedeelde-content/projecten/voeding-en-beweging/so-nuts.html)

## Design challenge
Hoe kan een digitale tool ervoor zorgen dat gepensioneerden gestimuleerd worden om een duurzaam beweeg- en voedingspatroon aan te houden zodat sarcopenie, obesitas en sarcopene obesitas voorkomen kunnen worden?

### User stories
1) Als gebruiker, moet ik drie vragenlijsten invullen als intake, zodat de antwoorden hiervoor gebruikt kunnen worden voor een aanbeveling (later in het proces).
   - De drie vragenlijsten bevatten open, multiple choice en range vragen gericht op:
     - Persoonlijke gegevens
     - Vragen gericht op voeding en gezondheid 
     - Beweging en krachtoefeningen

2) Als gebruiker, wil ik na voltooien van de intake 2 lijsten met aanbevelingen krijgen (gericht op bewegen en voeding), zodat je op basis van deze lijst een keuze kan maken aan welke onderwerpen je moet gaan werken.
   - Vragen met betrekking tot bewegen en voeding worden afgezet tegen de richtlijnen die gelden. De gebruiker voldoet niet een richtlijn als bijvoorbeeld 100 minuten bewogen wordt per week terwijl de richtlijn voorschrijft dat er minimaal 150 minuten moet worden bewogen.

3) Als gebruiker, wil ik na het maken van een keuze om te werken aan minimaal 3 onderwerpen een planning kunnen maken, zodat de app mij kan helpen bij het creëren van nieuwe gewoontes.
   - Om ervoor te zorgen dat je gaat voldoen aan de aanbeveling, bijvoorbeeld minimaal 150 minuten bewegen per week, ga je zelf een planning maken om aan deze aanbeveling te voldoen. De gebruiker kan aangeven welke sport, op welke dag, op welk moment van de dag hij of zij gaat uitvoeren gekoppeld aan een tijd. Deze tijd is belangrijk omdat de applicatie voor de start van de activiteit, erna of alleen aan het einde van de dag een notificatie moet sturen om te valideren of de activiteit is uitgevoerd.

## Data
Relevante data is via een API te ontsluiten.

## Planning
In de eerste week van de meesterproef is een briefing met de opdrachtgever en begeleiders. Wekelijks wordt aan de opdrachtgever een prototype gedemonstreerd en de volgende stappen besproken. Tussentijds kunnen via Teams vragen gesteld worden.
